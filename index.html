<!DOCTYPE html>
<html lang="ro">
<head>
    <meta charset="UTF-8">
    <title>Operații cu mulțimi</title>
    <link rel="stylesheet" href="css/style.css">
</head>
<body>
    <h1>1.3. Operații cu mulțimi</h1>

    <h2>Reuniunea mulțimilor</h2>
    <div class="definitie">
        <strong>Definiție.</strong> Se numește <strong>reuniunea</strong> a două mulțimi <em>A</em> și <em>B</em> mulțimea care constă din toate elementele ce aparțin cel puțin uneia din mulțimile <em>A</em> sau <em>B</em>.
    </div>
    <p>Reuniunea mulțimilor <em>A</em> și <em>B</em> se notează <strong>A ∪ B</strong> și se citește „A reunit cu B”.<br>
    Prin urmare, <strong>A ∪ B = {x | x ∈ A sau x ∈ B}</strong>.</p>

    <h2>Intersecția mulțimilor</h2>
    <div class="definitie">
        <strong>Definiție.</strong> Se numește <strong>intersecția</strong> a două mulțimi <em>A</em> și <em>B</em> mulțimea care constă din toate elementele ce aparțin și lui <em>A</em>, și lui <em>B</em>.
    </div>
    <p>Intersecția mulțimilor <em>A</em> și <em>B</em> se notează <strong>A ∩ B</strong> și se citește „A intersectat cu B”.<br>
    Deci, <strong>A ∩ B = {x | x ∈ A și x ∈ B}</strong>.<br>
    Mulțimile <em>A</em> și <em>B</em> se numesc <strong>disjuncte</strong> dacă <strong>A ∩ B = ∅</strong>, adică dacă nu au nici un element comun.
    </p>

    <h2>Diferența a două mulțimi</h2>
    <div class="definitie">
        <strong>Definiție.</strong> Se numește <strong>diferența</strong> a două mulțimi <em>A</em> și <em>B</em> (în această ordine) mulțimea care constă din toate elementele ce aparțin mulțimii <em>A</em> și nu aparțin mulțimii <em>B</em>.
    </div>
    <p>Diferența mulțimilor <em>A</em> și <em>B</em> se notează <strong>A \ B</strong> sau <strong>A − B</strong> și se citește „A minus B”.<br>
    Așadar, <strong>A \ B = {x | x ∈ A și x ∉ B}</strong>.
    </p>
</body>
</html>
